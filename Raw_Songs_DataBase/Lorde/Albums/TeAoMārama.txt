Album: TeAoMārama

// Te Ara Tika / The Path //

I whānau mai au i te tau nihoroa
I te kāinga
Moepapa ana, i te kohiko o te kāmera
Noho tahanga ana i te motu
E karawhiu mai ana a Tāwhiri
Hei aha māku ngā whakapōrearea

Ka tūkinotia ngā kīngi o Īhipa
I te whare taonga o Te Āporo Nui
Kei hea rā te tikanga e hoa mā?

Ehara au i te kaiwhakaora tino kore nei
Kia noho au hei whakaāio whenua tino kore nei
E noho matakerekere ana i ahatia ō tātou moemoeā?
Whitikina te ara tika, ara, ara, ara
Whitikina te ara tika, ara, ara, ara
Whitikina te ara tika
Kaiwhakaora
Whitikina te ara tika
Kaiwhakaora
Whitikina te ara tika
Path

// Te Ao Mārama / Solar Power //

E ngau mai ana te hōtoke
Waiho mai ahau kia noho (Haere, hoatu koutou)
Nau mai te waru whakahihiko
Me puta rā? Ehara

Hanahana ana ko taku kiri
Noho ana i te rēhia
Kei taku taha taku kaingākau (Kaingākau)
E te tī, te tā, tahuti mai rā
Ki te ina i ngā hīhī o te rā
Taku rite, ko Hinemoana

E puta i te pō ki te ao mārama (Rama, rama, rama)
Titiro ki mua, hoake tāua

Wai uri, wai pounamu
Kani ana ngā mōrehu
Whiua aku māharahara ki waho rā
Hinengaro wātea

Hanahana ana ko taku kiri
Noho ana i te rēhia
Kei taku taha taku kaingākau (Taku kaingākau)
E te tī, te tā, tahuti mai rā
Ki te ina i ngā hīhī o te rā
Taku rite, ko Hinemoana

E puta i te pō ki te ao mārama (Rama, rama, rama)
Piri mai Hine-raumati

Taukamo kia puta rā koe ki te ao mārama, rama, mārama
Mārama, rama, mārama
Mārama, rama, mārama
Mārama, rama, mārama
Mārama, rama, mārama
Mārama, rama, mārama

// Mata Kohore / Stoned At The Nail Salon //

He oha nā Hiwa ka takoto I te mataaho
Mō te tūpono I hē te ara I whāia
E arohaina ana te ao e noho nei au
Te kurī taringa pīkari kei te rapu tonu I te mea ngaro

Kua roa e takahia ana tēnei huarahi
Atu I konei, ki hea atu rā?

Ko ngā hine rerehua ka rerehu noa atu
Ko te ao hurihuri tēnei e huri ana
E aua!
Kohore ana pea aku mata
Kohore ana pea aku mata (Mata)

Takoto kau I tō moenga he whakakai I te taringa
Puta ana I te pō kanikani tahi ai
Ka mahuta te rā, kua tata mai te ahungarua
Ko koe tonu tērā taku whakawairangi

Kua roa e takahia ana tēnei huarahi
Atu I konei, ki hea atu rā?

He wā tōna ake haere a tā koe ki puoro kē atu
Ko te ao hurihuri tēnei e huri ana
E aua!
Kohore ana pea aku mata
Kohore ana pea aku mata (Mata)

Kia pai mai rā
Kia pai mai rā
Taiāwhio ana I te ao hurihuri mō āke tonu e
Atu I konei, he aha te aha

Noho atu ki te hunga nā rātou koe I poipoi
Ko te ao hurihuri tēnei e huri ana
E aua!
Kohore ana pea aku mata
Kohore ana pea aku mata (Mata)

// Hua Pirau / Fallen Fruit //

Kei ngā kaipara i te ara
Te hunga o te whenua taurikura
Tē aro i kaha rawa te moemoeā
I kaha rawa

Ka hīkoi (Ka hīkoi) Tahi tātou
Tauri pua ki ō tātou pane
I te taiao ahurei, i tipu ai te rākau miro
Mahue mai ana ko ngā hua pirau

Auē!
Auē!
Auē!
Auē!

Mai i te papa ki te rangi rere ai
Honea ana nā te makerewhatu
Ihumanea mai, pongipongi mai
Kei te tūmanako rā
Ka tanu ki wāhi kē

Takatakahia, takatakahia
Ka hīkoi (Ka hīkoi) Tahi tātou
Te ara i takoto i te rau tangata
Ki ōku taumata okiokinga
Tauri pua ki ō tātou pane
Nau mai, nau ake
Takahia te ara
Whano ki tua

Ka pēhea te aroha i te mea ka ngaro?
(Takatakahia, takatakahia, takatakahia)

// Hine-i-te-Awatea / Oceanic Feeling //

He rā paki I Te Pōporo
Pōhutu I te wai pūāhuru
Ka hoki ngā mahara ki te ohinga o taku pāpā (O taku pāpā)
He rā paki
Kia hīia ake te ika nui

Ka haea te kiri
Te oha ka mihia
Katoa mai I tai
Mai I uta (Mai I uta)

Ahureinga o te aroha
Tā te tamariki mahi, he wāwāhi tahā
E te tau, ka tau kē!
He aha rā kei tua?
Ā tōna wā ka mōhio (Mōhio, mōhio)

Tai kato, kao mai ana te whai
Whakarongo rā ki ngā manu a Rehua
Ngā ngaru o te moana
Kua tau nei a Hine-raumati
Kua hora ko te paki o Hewa, o Rūhī ki te ao mārama

E ngā uri o anamata
Ka rite rā koe ki a wai rā?
Ki ahau e noho nei, e pohewa ana?
Ka noho atu ki tō ipo, kataina ai ngā whetū?
Anō te whaea I te ohinga (I te ohinga)

Whitikina koe e te rā, ko tō ātārangi ka mahue ki muri
He tānga manawa
Mauri ora (Ora, ora, ora, ora)
Kia hiwa (Hiwa, hiwa, hiwa, hiwa)

Mauri ora (Ora, ora, ora, ora)
Kia hiwa (Hiwa, hiwa, hiwa, hiwa)
Mauri ora (Ora, ora, ora, ora)
Kia hiwa (Hiwa, hiwa, hiwa, hiwa)
Mauri ora (Ora, ora, ora, ora)
Kia hiwa (Hiwa, hiwa, hiwa, hiwa)

I kitea rānei te māramatanga e āta whāia ana?
Ka aro koe ki ngā tohu o te taiao
Ki te ākau he ahikā
Nā te tāwhaowhao ka mura
Me āta kī mai kua eke rā te wā
Nau mai rā, e Hine-i-te-awatea

